Strona głównaO bloguRegulaminMapa serwisu0729Jadłospis dla dzieckaDieta, ZdrowiePrzy jego komponowaniu należy pamiętać, że dziecko nie jest miniaturą człowieka dorosłego. Jego zapotrzebowanie na składniki odżywcze jest inne, co należy uwzględniać w diecie. Pożywienie jest naszym jedynym źródłem energii.Prawidłowo zestawiony jadłospis będzie swoistą polisą na przyszłość, gdyż dobrze odżywione dzieci rzadziej chorują, lepiej się uczą i sprawiają mniej kłopotów wychowawczych.Rodzaje i rola nienasyconych kwasów tłuszczowychW pożywieniu występują różne rodzaje tłuszczów. Jednak z punktu widzenia fizjologicznego do rozwoju dziecka najważniejsze są niezbędne nienasycone kwasy tłuszczowe (NNKT). Organizm człowieka nie potrafi ich sam syntetyzować i dlatego muszą być dostarczane codziennie z pokarmem bądź w postaci suplementów.Do tej grupy kwasów należą: – linolowy; – arachidonowy ARA; – alfa-linolenowy ALA; – eikozapentaenowy EPA; – dokozaheksaenowy DHA. Trzy pierwsze znajdują się w olejach roślinnych: słonecznikowym, sojowym, kukurydzianym, lnianym i orzechach. Dwa ostatnie występują w rybach morskich, tranie oraz mleku matki.Synteza kwasu DHA z ALA u noworodków przebiega bardzo opornie. Przy czym to właśnie kwas DHA jest decydujący dla funkcjonowania nerwów, ścian komórkowych i wzrostu, a więc powinien być on bezwzględnie włączony do diety niemowląt.NNKT biorą udział w syntezie eikozanoidów – biologicznie aktywnych substancji o charakterze hormonów tkankowych. Regulują one czynność wielu narządów oraz agregacji płytek krwi (zdolność do tworzenia zakrzepów), co leży u podstaw najwcześniejszej profilaktyki chorób układu krążenia.KwasyEPA i DHA przyczyniają się do zwiększania wydalania sodu z moczem oraz rozszerzenia naczyń tętniczych, co wpływa na utrzymanie niskich wartości ciśnienia krwi. Znanym faktem jest lepszy rozwój psychoruchowy dzieci długo karmionych piersią.Badania sugerują, że ważnym czynnikiem tłumaczącym to zjawisko może być skład tłuszczowy mleka matki. Chodzi tu zwłaszcza o zawartość długołańcuchowych, wielonienasyconych kwasów tłuszczowych, szczególnie EPA i DHA. Zaobserwowano, że dzieci, których dieta nie jest uzupełniana w te kwasy mają tendencję do zahamowania wzrostu i spadku masy ciała.Wykazano, że istnieje dodatkowa korelacja pomiędzy zawartością DHA w fosfoglicerydach choliny w surowicy krwi a masą ciała, objętością czaszki i wiekiem płodowym wcześniaków oraz noworodków donoszonych. DHA ma również wpływ na tkankę kostną. Zwiększa wchłanianie wapnia na drodze wzrostu syntezy prostaglandyn w komórkach kości.Ponadto, sugeruje się, że niedobór tych kwasów może być jedną z przyczyn środowiskowych nadpobudliwości ruchowej u dzieci. Rośnie liczba dowodów naukowych na korzystny efekt suplementacji diety niemowląt w długołańcuchowe, wielonienasycone kwasy tłuszczowe oraz ich prekursory.Oprócz korzystnego wpływu na rozwój psychoruchowy dziecka sugeruje się, że obecność tych kwasów tłuszczowych w diecie znamiennie zmniejsza częstość infekcji dróg oddechowych w pierwszym roku życia. Coraz częściej postuluje się, aby mieszanki dla niemowląt były wzbogacane w wielonienasycone kwasy tłuszczowe, szczególnie DHA i ARA.Zaleca się również podawanie dzieciom tranu, który w swym składzie będzie dostarczał więcej kwasu DHA niż EPA. Dzienne zapotrzebowanie to około jedna łyżeczka niezbędnych kwasów tłuszczowych. Tran oprócz kwasów EPA i DHA jest również naturalnym źródłem witamin rozpuszczalnych w tłuszczach (A, D i E), które są niezbędne do prawidłowego rozwoju dziecka.Większość matek bardzo dużo uwagi poświęca diecie dzieci w pierwszym roku życia. A zdrowe odżywianie jest bardzo ważne także później. Konsekwencją źle zbilansowanej diety może być z jednej strony niedobór masy ciała oraz istotnych składników odżywczych, z drugiej – tendencja do nadwagi i otyłości. Niskie spożycie wapnia, niedobór witaminy D, żelaza, potasu, magnezu, jodu oraz NNKT to czynniki powodujące, że dieta małych dzieci bywa niewłaściwie zbilansowana. Utrudnia to ich prawidłowy rozwój.Ryby w diecie dzieciSpożywanie większej ilości ryb byłoby jedną z możliwości poprawy sposobu żywienia. Badania naukowe wskazują na ważne znaczenie zdrowotne składników odżywczych występujących w rybach. Ryby morskie są głównym i bezpośrednim źródłem korzystnie działających kwasów tłuszczowych z grupy omega-3.Niestety, ich spożycie w pierwszych miesiącach życia dziecka jest niemożliwe, a potem bardzo sporadyczne. Ryby morskie w porównaniu do słodkowodnych, dostarczają więcej tłuszczu, który jest niezbędny i niezwykle korzystny dla zdrowia człowieka. Jego zawartość w mięsie ryb zależy od ich rodzaju i pory roku.Skorupiaki i białe ryby (krewetki, homary, małże, kałamarnice, łupacz, płastuga, sola) zawierają poniżej 5% tłuszczu. Natomiast bardziej tłuste: sardynki i tuńczyk 5–10%; śledź wędzony, sardela, dorsz, makrela, łosoś 10–20%.Najważniejsze kwasy omega-3 to ALA, EPA i DHA. Występują one naturalnie (w znaczących ilościach) w rybach morskich takich jak dorsz, śledź, makrela, tuńczyk, łosoś. Są składnikami morskich wodorostów, orzechów oraz olejów roślinnych.Zalety produktów naturalnychTruskawki twoim lekarzem!Jak przytyć? Krótkie FAQJak starzeje się nasz organizm?Kwasy na zdrowieDieta Dukana i jej podstawyDieta 60+ Zdrowie dla wybrednychDieta i ćwiczenia przy odchudzaniuMam wolny metabolizmNajlepsze witaminyZostaw komentarzNick (potrzebny)E-mail (niepublikowany) (potrzebny)URLsitemap.xml | kanał rssKategorieĆwiczenia (3)Dieta (18)Zdrowie (88)Zobacz również:Błonnik pokarmowyGrzybica pochwyIndeks BMIIndeks GlikemicznyMagnezPotasinformator medycznykatalog stronTagibakteriebiustbólból brzuchabóle kręgosłupachemioterapiachorobachoroby układu krążeniaczerniakdiagnoza lekarskaDietadieta dukanadieta montignacgrypaindeks glikeminczyinfekcjakamica moczowamiażdżycamózgnadwagaoczyodchudzanieodpornośćotyłośćpamięćpiersiprzeziębienierakserceskórastopysuplementacja dietytesty diagnostyczneukład moczowywiruswzrokzdrowa wodazdrowa żywnośćzdrowe odżywianiezdrowy uśmiechziołazębyćwiczeniaćwiczenia brzuchaćwiczenia ujędrniające biustNajczęściej przeglądaneHaluksy i palce młotkowate - 10 249 razyPółpasiec, czyli brat ospy wietrznej - 7 560 razyJak postępować przy zapaleniu spojówek? - 6 431 razyCo robić, gdy boli brzuch? - 2 936 razyJarzębina na zaparcia i biegunki - 2 388 razyO skutkach opalania się i profilaktyka - 2 355 razySTOPa dla grzyba! - 2 192 razyFenomen diety śródziemnomorskiej - 2 166 razySprawdź, czy masz celiakię - 1 572 razyCzy metoda TENS zmniejsza ból? - 1 502 razyOstatnie wpisyProblemy z pamięcią?01.11.2011Zalety produktów naturalnych25.10.2011Grypa – co musisz o niej wiedzieć04.10.2011Ciemna strona antybiotyku24.09.2011Paracetamol vs Ibuprofen09.09.2011Ostatnie komentarzeAdam: Witać, że masz dość poważne problemy z zaparciami. Mogą one ...matt: Witam. Mam dosyć często bóle brzucha. Wypróżniam się co jaki...Dieta: Ciekaw czy ktoś z was stosował ten rodzaj diety? Chciał bym ...celiak: Dieta prowadzi do dobrego samopoczucia. Wystarczy sprawdzić....Paweł: Grypa to paskuda choroba i ma wiele odminam. Też chorowałem,...O bloguZdrowiutko.info - ciesz się zdrowiem!