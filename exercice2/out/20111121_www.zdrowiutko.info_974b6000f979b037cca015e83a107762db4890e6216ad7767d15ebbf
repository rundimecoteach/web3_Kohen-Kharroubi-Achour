Strona głównaO bloguRegulaminMapa serwisu0703Jak dbać o biust w dojrzałym wieku?ZdrowieJędrne, sprężyste, kształtne – o takich piersiach marzy zapewne każda kobieta. Aby jednak osiągnąć taki efekt, trzeba na niego zapracować. Jak tego dokonać, radzą specjalistki z różnych dziedzin.Specjalista dermatolog, z Centrum Medycznego ENEL -MED:Na piękno kobiecych piersi składają się jędrność, elastyczność i sprężystość ich skóry. Z wiekiem grozi im opadnięcie związane z mniejszą ilością tkanki tłuszczowej i zanikiem gruczołu piersiowego. Może być ono także następstwem nagłego schudnięcia, nadmiernego opalania lub spadku ilości estrogenów.Zmniejszone wydzielanie łoju w skórze tej okolicy może nasilać jej wiotczenie. Problemem estetycznym stają się też rozstępy (po ciąży lub szybkim przybraniu na wadze).Skóra piersi jest delikatna i wymaga szczególnej pielęgnacji. Stosowane zabiegi i kosmetyki mają prawidłowo ją nawilżyć, poprawić jędrność i sprężystość, a nawet podnosić i napinać. Podczas nakładania kremu zaleca się masaż piersi, od dołu do góry lub ruchami okrężnymi.W gabinecie lekarskim można skorzystać z najnowocześniejszych zabiegów: mezoterapii (ostrzykiwania) kwasem hialuronowym w celu nawilżenia i napięcia skóry lub zabiegu Macrolane (podawania usieciowanego kwasu hialuronowego w celu ujędrnienia i poprawy kształtu piersi).Pamiętajmy też o prawidłowej postawie oraz ćwiczeniach wzmacniających mięśnie pleców i klatki piersiowej. Ważna rola przypada biustonoszom, które należy dopasować do kształtu i wielkości piersi.Biochemik – kosmetolog, z Laboratorium Kosmetyków Farmona:Skóra piersi szybko traci jędrność i elastyczność. Aby jak najdłużej zachować jej ładny wygląd, trzeba zastosować specjalną pielęgnację i poświęcić trochę czasu.Pielęgnację piersi zacznijmy od peelingu, najlepiej preparatem w postaci delikatnego żelu lub wykonywanego szorstką rękawicą, i naprzemiennego prysznica zimno-ciepłego. Po kąpieli wmasujmy okrężnymi ruchami balsam nawilżający, poczynając od pachy, a kończąc na dekolcie.Omijajmy wrażliwe brodawki. Warto stosować specjalne preparaty do pielęgnacji biustu z odpowiednimi substancjami aktywnymi. Są to przede wszystkim ekstrakty roślinne, np. ekstrakt z Kigelia africana (drzewa kiełbasianego) poprawia wygląd biustu dzięki saponinom sterydowym, które wykazują aktywność estrogeno-podobną.Centella asiatica (wąkrotka azjatycka) dzięki aktywnym trójterpenom i saponinom stymuluje syntezę kolagenu i kwasu hialuronowego, poprawiając sprężystość i nawilżenie skóry, oraz przeciwdziała powstawaniu rozstępów.Inne substancje działające korzystnie to: przyswajalny krzem przyspieszający odnowę tkanki łącznej i zapobiegający degradacji białka elastyny, kwas hialuronowy, białka jedwabiu lub kolagenu, które regenerują i nawilżają skórę biustu.Trener, z Laboratorium Kosmetycznego Dr Irena Eris:Biust kobiet dojrzałych wymaga pielęgnacji kosmetykami o właściwościach ujędrniających i silnie regenerujących. Jednak samo wmasowanie kosmetyku to za mało. Warto skorzystać z możliwości, jaką dają profesjonalne zabiegi pielęgnacyjne w gabinecie kosmetycznym.Zabieg Mineralny Koktajl (Kosmetyczny Instytut Dr Irena Eris) wyraźnie poprawia kondycję skóry biustu i dekoltu. Dostarcza jej niezbędnych składników regenerujących i poprawiających wygląd biustu. Podczas zabiegu wykonywany jest peeling, nakładana aktywna ampułka, a intensywny masaż pobudza skórę do regeneracji.Głównym elementem zabiegu jest maska torfowa, która dostarcza skórze aminokwasy oraz całe bogactwo makro- i mikroelementów, tj. potas, sód, wapń, magnez, miedź itp. Maska powoduje pobudzenie przemiany materii komórkowej oraz zwiększenie efektu modelującego.Dla utrwalenia efektów wygładzenia i ujędrnienia zaleca się serię 4-6 zabiegów. Po zabiegu kosmetyczka zaproponuje odpowiednio dobraną pielęgnację, np. kosmetykami Prosystem Home Care.Warto też polecić ruch, szczególnie rekreacyjne pływanie. Wzmacnia ono mięśnie i ujędrnia piersi, dzięki czemu biust zyskuje na atrakcyjności4 sposoby na piękny i zdrowy biustZostaw komentarzNick (potrzebny)E-mail (niepublikowany) (potrzebny)URLsitemap.xml | kanał rssKategorieĆwiczenia (3)Dieta (18)Zdrowie (88)Zobacz również:Błonnik pokarmowyGrzybica pochwyIndeks BMIIndeks GlikemicznyMagnezPotasinformator medycznykatalog stronTagibakteriebiustbólból brzuchabóle kręgosłupachemioterapiachorobachoroby układu krążeniaczerniakdiagnoza lekarskaDietadieta dukanadieta montignacgrypaindeks glikeminczyinfekcjakamica moczowamiażdżycamózgnadwagaoczyodchudzanieodpornośćotyłośćpamięćpiersiprzeziębienierakserceskórastopysuplementacja dietytesty diagnostyczneukład moczowywiruswzrokzdrowa wodazdrowa żywnośćzdrowe odżywianiezdrowy uśmiechziołazębyćwiczeniaćwiczenia brzuchaćwiczenia ujędrniające biustNajczęściej przeglądaneHaluksy i palce młotkowate - 10 251 razyPółpasiec, czyli brat ospy wietrznej - 7 560 razyJak postępować przy zapaleniu spojówek? - 6 434 razyCo robić, gdy boli brzuch? - 2 936 razyJarzębina na zaparcia i biegunki - 2 388 razyO skutkach opalania się i profilaktyka - 2 355 razySTOPa dla grzyba! - 2 192 razyFenomen diety śródziemnomorskiej - 2 166 razySprawdź, czy masz celiakię - 1 572 razyCzy metoda TENS zmniejsza ból? - 1 502 razyOstatnie wpisyProblemy z pamięcią?01.11.2011Zalety produktów naturalnych25.10.2011Grypa – co musisz o niej wiedzieć04.10.2011Ciemna strona antybiotyku24.09.2011Paracetamol vs Ibuprofen09.09.2011Ostatnie komentarzeAdam: Witać, że masz dość poważne problemy z zaparciami. Mogą one ...matt: Witam. Mam dosyć często bóle brzucha. Wypróżniam się co jaki...Dieta: Ciekaw czy ktoś z was stosował ten rodzaj diety? Chciał bym ...celiak: Dieta prowadzi do dobrego samopoczucia. Wystarczy sprawdzić....Paweł: Grypa to paskuda choroba i ma wiele odminam. Też chorowałem,...O bloguZdrowiutko.info - ciesz się zdrowiem!